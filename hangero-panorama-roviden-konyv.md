# Hangerő és panoráma röviden
## Kézikönyv keverőmérnököknek

Burucs Ádám  
Budapest, 2018

1. Bevezetés
1. Hangerő
1. Panoráma
1. Dinamika
1. Dinamikai tartomány
1. Hangerő háború
1. Gyakorlati példák
1. Összefoglalás

## Bevezetés

A célom ezzel a könyvvel, hogy egy gyors áttekintést adjak a hangmérnöki keveréshez szükséges tudnivalókról. A hozzáállásom itt is az, hogy minimális elméleti ismeretek mellett leginkább a gyakorlaton és a gyakorlati stratégián legyen a hangsúly.

Igyekeztem kezdőknek és haladóknak is tartalmat készíteni ezzel. Bátran ugorj át részeket, ha valami már ismerős ebből.

Jó gyakorlást!

## Hangerő

### Alapfogalmak

dB (Decibel): a hang erősségének mértéke. Két mennyiség arányának logaritmikus mértéke. A decibel logaritmikus skálája megfelel az emberi hallás működésének.

dBFS (Decibel Full Scale): a hangerősség mértéke digitális környezetben. A 0 dBFS szint a lehetséges leghangosabb szint.

RMS (Root Mean Square): a négyzetes közép, azaz az átlag hangereje az adott zenének.

LKFS (Loudness K Weighted Full Scale): a hangerőérzet mérésének egysége. TV, rádió és streaming normalizáláshoz alkották meg. A ITU-R BS.1770 szabványban fektették le az alapjait.

LUFS (Loudness Unit Full Scale): az LKFS egy szinonimája. Az EBU R128 szabványban hozták létre. 

Az LKFS és LUFS egyaránt abszolút skálát és decibel alapú mértéket használ.   